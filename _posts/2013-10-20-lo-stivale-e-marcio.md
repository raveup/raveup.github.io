---
layout: post
title: lo stivale è marcio
item: STORIE ITALIANE, PUNK E NON
support: book
category: books
tag: soldout
author: CLAUDIO PESCETELLI
price: € 28,00
volume: 1
image: rXMtQHk_uo9q
---

"Lo Stivale è marcio" affronta per la prima volta in modo approfondito gli eventi che vanno dal 1977 al 1980, anni di piombo, repressione e riflusso: un periodo analizzato sinora solo in brevi articoli o limitate e meno approfondite pubblicazioni.

Lo fa recuperando l’approccio della stampa dell’epoca, ufficiale o 'fanzinara', analizzando a fondo le scene, intervistando in esclusiva i protagonisti di quegli anni furiosi, molti dei quali per la prima volta. Completano il lavoro, un breve excursus sull’approdo del punk nella TV di stato, sulla sua influenza nella moda, nel cinema e nei fumetti italiani, e un capitolo finale che analizza gli artisti che sono stati – volontariamente o meno – accomunati dall’industria discografica al genere, nel tentativo di vendere qualche disco in più... Da Milano a Roma, da Vercelli a Pordenone, la storia rocambolesca di una moltitudine di bands divenute negli anni leggendarie: Tampax, HitlersSS, Elektroshock, Gaznevada, Decibel, Mittageisen etc... Un movimento pulviscolare e magmatico, costituito da poche decine di 'aficionados', che getta le basi per la nascita del rock indipendente italiano degli anni a venire. Il libro conterrà una compilation cd di rarità punk rock italiane 77-81 assolutamente inedite.
