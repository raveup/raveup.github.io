---
layout: post
title: bizzarro italiano 1988-1999
item: italian weird cinema from the analogic era
support: fanzine + dvd
category: books
volume: 3
image: ODU3NDAyNjc5
metadata: [ "150 min.", "Limited 500 copies", "Price € 15", "Wholesale € 6,50" ]
---

Per gli amanti del cinema underground italiano degli anni '80 / '90 è in uscita la prima storica antologia su DVD che raccoglie i cortometraggi più rappresentativi di quel periodo, a cura dal regista Paolo Fazzini.

Prima dell'avvento delle tecnologie digitali, prima della diffusione capillare di internet, dei telefoni cellulari, dei plug-in per la post-produzione, della color correction, in Italia si agitavano in maniera disordinata e sotterranea appassionati di cinema che riuscivano a porre mano su mezzi di ripresa, accenderli e mettere in scena i deliri cinematografici che scorrevano nelle loro menti. Trash, horror, demenziali, provocatori, comici, i corti raccolti in questa antologia esplodono nuovamente in faccia allo spettatore dopo decenni di sepoltura forzata in bui scaffali, facendo emergere un cinema sommerso realizzato con la sfrontatezza di un'attitudine quasi anarcoide. Pochissimi mezzi a disposizione, budget pressoché inesistenti, ma i film (ri)proposti oggi urlano originali idee e sorprendenti trovate di sapore profondamente analogico che è raro trovare nelle produzioni, seppure tecnicamente perfette, dei recenti giovani filmmaker.
I registi coinvolti in questo primo volume sono Stefano "Zio Tolo" Barbieri, Paolo Fazzini, Nicola Lombardi, Marzano Bros., Latino Pellegrini, Giovanni Polesello, Maurizio Quarta, Max Della Mora.
