---
layout: post
title: ABSURDO
item: MONDO ABSURDO
support: [lp]
category: ss
tag: new
volume: 24
image: absurdo
mp3: absurdo
youtube: Se91_nTBY_E
# focus: 
#   name: absurdo
outdate: now!
---

"Superata una certa età, due o tre anni di differenza anagrafica con un interlocutore non fanno molta differenza. Ci si sente coetanei. Altra situazione quando di anni ne hai venti, e ti relazioni con qualcuno che ne ha diciassette. Ricordo infatti che ad inizio anni ’80, quando io e Marco, che suonavamo nei Confusional Quartet, fummo chiamati ad ascoltare la produzione musicale di una nuova band bolognese, io ebbi subito la sensazione di un passaggio generazionale. Insomma, non eravamo più “i più giovani” nella scena musicale cittadina.

Mentre la nostra esperienza musicale si era sviluppata durante il passaggio tra il rock degli anni ’70 e il punk e la new wave, gli Absurdo erano cresciuti ascoltando le avanguardie degli ultimi tre-quattro anni, per intenderci bands tipo Chrome, Polyrock, Lizzy Mercier, Teenage Jesus and the Jerks, The Contortions. Suonavano una musica spigolosa, intransigente, dura a suo modo. Noi approvammo incondizionatamente, e li portammo all’Italian Records, che di lì a poco li inserì nella compilation Ref. 907.

Ricordo che provavano in una soffitta in via San Donato, in un quartiere che ha dato molto alla scena musicale cittadina. Probabilmente James White fu determinante per loro, dato che attraverso di lui, in un percorso a ritroso, scoprirono la musica funky ed in seguito, per molti anni a venire, allietarono le serate danzanti bolognesi con la band Black & Brown."

Enrico Serotti (Confusional Quartet)
